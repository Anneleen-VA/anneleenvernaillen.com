# Terms and conditions

**Algemeen**

1\. Deze algemene voorwaarden gelden voor elk aanbod van Anneleen Vernaillen (vestiging te 9620 Zottegem) of elke overeenkomst tussen Anneleen en de klant.

2\. De toepassing van de eventuele eigen voorwaarden van de klant wordt uitdrukkelijk uitgesloten. Deze algemene voorwaarden maken integraal deel uit van de offerte. Aanvaarding van de offerte, betekent dus ook aanvaarding van deze algemene voorwaarden. In geval van conflict tussen de bepalingen van de offerte en de bepalingen van de algemene voorwaarden hebben de bepalingen uit de offerte voorrang.

**Offerte en overeenkomst**

3\. Elke offerte is persoonlijk en vrijblijvend en gedurende 30 kalenderdagen geldig. De overeenkomst komt tot stand op het moment dat Anneleen een schriftelijk order of bevestiging ontvangt en Anneleen vervolgens schriftelijk of door uitvoering ervan het order aanvaardt. Eventuele aanvullingen of wijzigingen zijn ook pas geldig na schriftelijke bevestiging of uitvoering door Anneleen. De alsdan geldende tarieven zullen van toepassing zijn op deze aanvullende of wijzigende opdrachten.

4\. Behoudens schriftelijk akkoord wijzigingen aangebracht door de Klant aan de offerte niet bindend.

5\. De overeenkomst vervangt alle eerdere mondelinge en/of schriftelijke akkoorden.

6\. Wie order of opdracht tot uitvoering geeft, wordt verondersteld daartoe gemachtigd te zijn, alle aansprakelijkheid tegenover derden wordt hierin afgewezen.

7\. Anneleen heeft het recht om een order te weigeren zonder enige vorm van verantwoording. Anneleen heeft ook het recht om fouten in de offerte recht te zetten of de offerte in te trekken vóór de aanvaarding ervan door de klant. Anneleen is bovendien niet gebonden door kennelijke vergissingen in de offerte.

8\. Alle prijzen zijn exclusief BTW, tenzij anders vermeld. Anneleen kan de prijs eenzijdig en evenredig aanpassen ingevolge gewijzigde prijsfactoren die onvoorzienbaar waren op het ogenblik van de totstandkoming van de overeenkomst. Alle prijzen zijn exclusief de aankoop van beschermd bronmateriaal zoals bijv. fonts, afbeeldingen …

9\. Indien een overeenkomst door toedoen van de klant of externe factoren niet binnen een redelijke termijn afgerond kan worden, kan Anneleen de op het moment van uitvoering geldende tarieven toepassen op de herstarte werkzaamheden.

10\. Een samengestelde prijsopgave verplicht Anneleen niet tot het verrichten van een gedeelte van de opdracht tegen een overeenkomstig deel van de opgegeven prijs.

11\. Werken die op verzoek van de klant worden uitgevoerd in aanvulling of in wijziging van de overeenkomst (meerwerk) worden in regie aangerekend. De meerwerken worden bewezen door de loutere uitvoering ervan. Geven onder andere aanleiding tot meerwerk: uitbreiding of wijziging eisen of ontwerp, randvoorwaarden of verwachtingen van de klant; gebreken en tekortkomingen in producten of diensten van derden die redelijkerwijze niet voorzienbaar waren en waarop weinig of geen invloed kan uitgeoefend worden; tekortkoming in de medewerking van de klant of vertraging te wijten aan de klant bij de uitvoering van de overeenkomst.

**Grafische ontwerpen - Drukwerk**

12\. Mock-ups of voorbeelden van ontwerpen, mogen nooit gebruikt worden door de klant, noch wordt de klant er eigenaar van.

13\. Proefdrukken op verzoek van de klant kunnen gebeurlijk vertraging in de levering opleveren. Proefdrukken zijn steeds een simulatie van het eigenlijke drukresultaat en zijn dus nooit helemaal representatief voor het effectieve resultaat. Eventuele afwijkingen vallen buiten de verantwoordelijkheid van Anneleen. Anneleen kan in ieder geval niet verantwoordelijk worden gehouden wanneer de klant niet akkoord is met het geleverde materiaal dat toch voldoet aan de door Anneleen gegeven beschrijving. Afwijkingen eigen aan de aard van het uit te voeren werk worden uitdrukkelijk aanvaard door de klant. 

14\. Het ondertekenen van de proefdruk, gedateerd en met “goed voor druk” eigenhandig geschreven of via e-mail gegeven, geldt als aanvaarding zonder voorbehoud van de uitvoering door Anneleen conform de overeenkomst en ontdoet Anneleen van elke aansprakelijkheid omtrent eventuele fouten of gebreken. Anneleen is niet gehouden rekening te houden met correcties en/of opmerkingen op de proefdruk ontvangen na de vooropgestelde termijn in functie van de productie/afgewerkt resultaat.

15\. Daar waar deze sectie zou afwijken van andere bepalingen van deze algemene voorwaarden, heeft het bepaalde in deze sectie voorrang.

**Uitvoering van de overeenkomst**

16\. Anneleen voert de overeenkomst uit naar beste inzicht en vermogen en volgens de eisen van goed vakmanschap. Anneleen kan niet verantwoordelijk worden gesteld voor fouten of tekortkomingen die zouden begaan zijn vóór haar tussenkomst.

17\. Anneleen behoudt zich het recht voor om bepaalde werkzaamheden te laten verrichten door derden-onderaannemers. Eventuele stukken, goederen of diensten afkomstig van derden (niet-onderaannemers) vallen niet onder de verantwoordelijkheid van Anneleen.

18\. De Klant zal actieve medewerking verlenen aan Anneleen voor de uitvoering van de overeenkomst. De Klant bezorgt Anneleen alle content (zoals teksten, logo’s, afbeeldingen, richtlijnen, opmerkingen, correcties, aanpassingen, etc.) die Anneleen beschouwt als noodzakelijk voor de uitvoering van de overeenkomst. Anneleen kan geenszins worden aangesproken wegens fout of nalatigheid, noch kan de Klant de factuur niet of slechts gedeeltelijk voldoen omwille van incorrecte of onvolledige of te laat bezorgde informatie van de klant. De klant verbindt er zich toe de eindrevisie op zich te nemen van teksten afgeleverd door Anneleen.

**Levering en leveringstermijn**

19\. Elke leveringstermijn die door Anneleen wordt opgegeven, is indicatief en niet bindend. Vertraging in de levering, ongeacht de oorzaak, kan niet leiden tot enig recht op schadevergoeding of prijsvermindering in hoofde van de klant, noch tot een recht om de levering te weigeren of de overeenkomst te ontbinden.

20\. Indien de klant een kortere leveringstermijn wenst dan de initiële voorziene termijn dan kan dit aanleiding geven tot het aanrekenen van meerwerk overeenkomstig artikel 11.

21\. Het risico gaat over op de klant vanaf de levering. Vervoers- en verpakkingskosten zijn lastens de klant.

22\. In voorkomend geval reizen de goederen voor risico van de klant. Transport- en leveringskosten worden afzonderlijk vermeld. De klant dient ervoor te zorgen dat op het opgegeven adres geleverd kan (en desgevallend afgetekend) worden. Anneleen is niet aansprakelijk voor mislukte leveringen wanneer dit aan de klant te wijten is.. Voor een nieuwe levering kunnen bijkomende kosten gerekend worden. 

23\. De klant zal, in geval van een ontwerp dat in serie zal worden vervaardigd, Anneleen kosteloos enkele exemplaren van het werk bezorgen.

24 Na de aflevering van digitale bestanden en gegevens is de klant zelf verantwoordelijk voor de opslag en kwaliteit van de aangeleverde bestanden. Bronbestanden worden maximaal 24 maanden na opmaak bewaard. Anneleen stelt alles in het werk voor een veilige bewaring van deze bronbestanden behoudens in geval van overmacht en externe factoren. De klant heeft geen garantie op deze bewaring en het verlies van deze bronbestanden kan geen aanleiding geven tot een schadevergoeding of compensatie van welke vorm dan ook.

**Klachten**

25\. Anneleen kan slechts die klachten in aanmerking nemen die haar bereiken binnen de acht (8) kalenderdagen na de leveringsdatum. De kosten van een tegenonderzoek veroorzaakt door een ongegronde klacht vallen ten laste van de klant. Eventuele klachten dienen schriftelijk en per aangetekend schrijven gemeld te worden. De klacht dient een gedetailleerde en limitatieve opsomming te bevatten van de gebreken. Bij een niet tijdig en/of niet per aangetekend schrijven geformuleerde klacht, wordt de klant geacht de diensten, goederen en/of de factuur definitief te hebben aanvaard.

26\. Het formuleren van een klacht schort te betalingsverplichting van de klant niet op.

27 Het onderzoeken van een klacht door Anneleen is geen erkenning van de eventuele gegrondheid ervan.

28\. Eventuele gebreken aan een gedeelte van de levering, geven de klant niet het recht tot afkeuring van het geheel.

**Facturatie en betaling**

29\. Anneleen heeft het recht een voorschot te vragen van 20% bij de aanvang van de overeenkomst en gedurende een opdracht, tot op dat moment verrichte werkzaamheden naar redelijkheid in rekening te brengen. Het volledige bedrag wordt overgeschreven op de bankrekening van Anneleen met het nummer \*\*\*\* _BE97 0017 0705 9449._ Facturen van Anneleen zijn betaalbaar binnen de vijftien (15) dagen na factuurdatum.

30\. Ontvangst van de factuur geldt van rechtswege en volgens artikel 1139 Burgerlijk Wetboek als ingebrekestelling, zonder dat er enige akte nodig is. Bij laattijdige betaling wordt het factuurbedrag van rechtswege en zonder voorafgaandelijke aanmaning verhoogd met een forfaitaire schadevergoeding van 12%, met een minimum van €30. Kosten die gemaakt worden om het openstaand saldo te innen, worden automatisch toegevoegd aan deze factuur.

31\. Anneleen heeft het recht om de uitvoering van haar verbintenissen op te schorten totdat de klant de vervallen facturen heeft betaald. De klant mag in dat geval de door Anneleen gemaakte creaties niet gebruiken. Anneleen is niet aansprakelijk voor de eventuele gevolgen van zulke opschorting. Elke vertraging in de betaling door de klant maakt alle verschuldigde sommen onmiddellijk opeisbaar, ongeacht de vooraf toegestane betalingsvoorwaarden, en vervallen alle eventuele prijsvoordelen.

32\. Indien Anneleen bepaalde werkzaamheden moet overdragen aan de klant of een door de klant aangeduide derde, zullen deze prestaties ook in regie vergoed worden.

**Intellectuele eigendomsrechten & copyright**

33\. Alle intellectuele eigendomsrechten aangaande de goederen, de resultaten van de diensten en/of de creaties die worden ontwikkeld en/of gebruikt voor de uitvoering van de overeenkomst, dan wel die daaruit voortvloeien, behoren tot de exclusieve eigendom van Anneleen of derden. De levering van de goederen of de diensten in uitvoering van de overeenkomst houdt geen overdracht in van intellectuele eigendomsrechten aan de klant, tenzij bij aanvang van de overeenkomst bepaald is deze tegen meerprijs over te dragen.

34\. Het is de klant niet toegestaan enige aanduiding van intellectueel eigendomsrecht van Anneleen of derden te wijzigen, te verwijderen of onherkenbaar te maken.

35\. Het is de klant niet toegestaan de goederen, de resultaten van de diensten en/of de creaties die worden ontwikkeld en/of gebruikt voor de uitvoering van de overeenkomst te distribueren, te vermenigvuldigen, te reproduceren, te commercialiseren of aan derden beschikbaar te stellen op een wijze die indruist tegen de wettelijke bepalingen omtrent de intellectuele eigendomsrechten. De klant kan de diensten en/of creaties enkel gebruiken overeenkomstig de afspraken gemaakt tussen Anneleen en de klant. De rechten zijn op persoonlijke niet-exclusieve basis toegekend en zijn niet overdraagbaar.

36\. Indien Anneleen werken uitvoert of goederen produceert volgens de specifieke instructies van de klant, geschiedt dit onder de uitsluitende verantwoordelijkheid van de klant die Anneleen zal vrijwaren tegen alle vorderingen ingesteld tegen Anneleen wegens al dan niet vermeende inbreuk op enig intellectueel eigendomsrecht of persoonlijkheidsrecht van derden.

37\. Anneleen heeft het recht om de geleverde of conceptuele producten en diensten te vermelden in reclame, mailings en ter referentie aan derden op te geven.

38\. Anneleen heeft het recht om het ontwerp te signeren en/of haar naam te laten vermelden in het colofon van een publicatie, website, aankondiging of titelrol.

**Beëindiging & aansprakelijkheid**

39\. Indien de klant één of meer van zijn contractuele verbintenissen niet nakomt, zal Anneleen de klant in gebreke stellen. Indien de klant zeven (7) kalenderdagen na datum van voormelde ingebrekestelling alsnog in gebreke blijft, heeft Anneleen het recht om:

\- elke verdere prestatie onder de overeenkomst op te schorten totdat de klant zijn contractuele verbintenissen is nagekomen. Anneleen is op geen enkele wijze aansprakelijk voor eventuele schade die de klant hierdoor zou lijden;

\- de overeenkomst zonder voorafgaande rechterlijke tussenkomst en met onmiddellijke ingang te ontbinden, in welk geval Anneleen recht heeft op een forfaitaire schadevergoeding lastens de klant, begroot op 30% van het totale factuurbedrag plus de kosten die Anneleen reeds had aangegaan met het oog op het vervullen van de opdracht, onverminderd het recht van Anneleen om een hogere schadevergoeding te eisen mits bewijs van werkelijk geleden schade en laat onverlet de verplichting van de klant om tot integrale betaling over te gaan van alle uitgevoerde diensten.

40\. Voortijdige beëindiging: Anneleen behoudt zich het recht eenzijdig af te zien van de uitvoering van de opdracht, als Anneleen als uitvoerder van mening is dat de aard of definitie van de opdracht veranderd is, of verandert tijdens de uitvoering. In dit geval worden enkel de reeds gepresteerde uren of geleverde goederen in rekening gebracht.

41\. De overeenkomst kan door Anneleen worden opgeschort of beëindigd indien de klant in staat van faillissement is verklaard, bescherming tegen schuldeisers zou hebben aangevraagd of in staking van betaling verkeert, alsook ingevolge ieder ander feit wijzende op de insolvabiliteit van de klant.

42\. Behoudens in geval van bedrog of opzettelijke fout, haar zware fout of voor die van haar aangestelden of, behoudens overmacht, voor het niet-uitvoeren van de essentiële verbintenissen die het voorwerp van de overeenkomst uitmaken, is Anneleen niet aansprakelijk voor schade, directe dan wel indirecte, of gevolgschade (zoals onder andere dataverlies, tijdverlies, verlies van cliënteel, winstderving, verlies van inkomsten, verlies van kansen, verlies aan goodwill of enige andere vorm van economische schade) veroorzaakt tijdens of naar aanleiding van de uitvoering van de overeenkomst. De aansprakelijkheid van Anneleen is in elk geval beperkt tot de teruggave van de reeds door de klant betaalde vergoedingen voor de uitvoering van de overeenkomst voor dat ontwerp.

43\. Alle elementen die, buiten de wil van Anneleen, op het moment van het opmaken van de offerte en het afsluiten van de overeenkomst redelijkerwijze onvoorzienbaar waren en onver- mijdbaar zijn, en die in hoofde van Anneleen de uitvoering van de opdracht onmogelijk maken, zoals maar niet beperkt tot ziekte van Anneleen, elektronische panne, natuurelementen, brand, oorlog, vertragingen door externe experts, in gebreke blijven van de klant, het krijgen van foutieve inlichtingen of materialen van de klant, hacking, technische problemen zoals een crash of black-out van een informaticasysteem of hostende server, of infectie van de software door een virus zullen beschouwd worden als overmacht. Anneleen kan niet aansprakelijk gesteld worden voor vertragingen of gebreken in de uitvoering indien dit te wijten is aan voorvermelde omstandigheden buiten haar wil of controle. Overmacht geeft Anneleen daarenboven het recht de herziening of de opschorting, en in geval van blijvende overmacht, de ontbinding van de overeenkomst, te vragen en dit op eerste schriftelijk verzoek. Onverminderd dwingende wettelijke bepalingen of bepalingen van openbare orde, moet elke vordering ten overstaan van Anneleen op straffe van verval onverwijld in rechte worden ingesteld. Onverminderd dwingende wettelijke bepalingen of bepalingen van openbare orde, vervalt elke aanspraak ten aanzien van Anneleen in elk geval indien de vordering in rechte niet is ingesteld binnen het jaar nadat de omstandigheid die aanleiding geeft of kan geven tot aansprakelijkheid ontdekt wordt, of redelijkerwijs kon ontdekt worden. Onverminderd kortere termijnen ingevolge de wet of deze voorwaarden en onverminderd dwingende wettelijke bepalingen of bepalingen van openbare orde, verjaren in elk geval alle vorderingen tegen Anneleen twee (2) jaar na het einde van de betrokken opdracht. Indien zou blijken dat twee of meer schadegevallen voortvloeien uit een en dezelfde fout, worden zij beschouwd als eenzelfde schadegeval en wordt de schade aldus beperkt tot het hoogste bedrag van de bedragen die van toepassing zijn op de betrokken opdrachten. Indien Anneleen wordt aangesproken ingevolge een fout of nalatigheid van Anneleen en een derde en/of de klant, zal Annelen ten hoogste aangesproken kunnen worden voor de schade die rechtstreeks is veroorzaakt door de fout of nalatigheid van Anneleen zonder hoofdelijk of in solidum gehouden te zijn met die derde en/of de klant.

De klant zal Anneleen vrijwaren tegen vorderingen van derden in verband met of voortvloeiende uit de opdracht ingevolge haar fout. Indien de Klant de aansprakelijkheid van Anneleen in het gedrang brengt, dient die alle nodige maatregelen te nemen om Anneleen te vrijwaren voor elke schade die zij hiervoor kan oplopen.

44\. Anneleen kan nooit aansprakelijk worden gesteld voor fouten in de tekst of het ontwerp, indien de klant een controle heeft uitgevoerd en expliciet zijn goedkeuring heeft gegeven.

45\. In geval van annulatie of voortijdige beëindiging van de overeenkomst zonder duidelijke reden door de klant, is de klant een schadevergoeding verschuldigd gelijk aan de reeds geleverde prestaties plus reeds gemaakte kosten van Anneleen, met een minimum van 50% van het vooropgestelde totale factuurbedrag, ongeacht de fase van uitvoering. Het uitstellen van de opdracht wordt in principe beschouwd als een annulering van de overeenkomst.

46\. In geval de Klant ontvreden is over de geleverde perstaties, kan de Klant de overeenkomst ontbinden mits een vergoeding van 30% van de reeds geleverde prestaties vermeerderd met eventuele reeds gemaakte kosten.

**Webdiensten, development, hosting en domeinnaam**

47\. Voor webontwikkeling, hosting en domeinnaamregistratie werkt Anneleen samen met een door haar gekozen gespecialiseerde partner. Tenzij expliciet anders gevraagd door de klant, kiest Anneleen de partner voor deze diensten. Bij goedkeuring van de keuze van de partner door de klant, gelden de voorwaarden van de partner betreffende de overeenkomst. 

48\. Bij ondertekening van de webontwikkeling-, hosting- en domeinnaamovereenkomst aanvaardt de klant de voorwaarden van de partner die deze diensten aanbiedt.

49\. De klant is verantwoordelijk voor het ontwerp en de inhoud van de website en verbindt er zich toe dat alle toepasselijke wettelijke en reglementaire voorschriften worden nageleefd. Tenzij anders bedongen, zal de klant geen “adult content” en/of een andere verboden content aanbieden. De klant vrijwaart Anneleen tegen om het even welke claim aangaande de inhoud of het gebruik van de website of via de website ter beschikking wordt gesteld. De klant is als enige verantwoordelijk voor het behoorlijk gebruik.

50\. In het geval zij hiertoe door een derde wordt aangemaand wegens een vermeende inbreuk op publieke of private rechten of plichten, heeft Annelen het recht om de website voorlopig te sluiten totdat de klant redelijkerwijze de ongegrondheid van de aanmaning kan aantonen, zonder dat Anneleen aansprakelijk kan worden gesteld voor de gevolgen van het sluiten van de website.

51\. Anneleen is niet aansprakelijk voor ongeoorloofde acties van derden.

**Eigendomsvoorbehoud**

52\. Alle goederen worden geleverd onder uitdrukkelijk voorbehoud van eigendomsoverdracht tot aan de volledige betaling van de hoofdsom, de kosten, de interesten en in voorkomend geval de schadevergoeding wegens laattijdige betaling: de klant verbindt er zich toe het geleverde goed niet aan derden over te dragen, in pand te geven of met om het even welke zekerheid of voorrecht te bezwaren tot aan de volledige betaling.

**Gegevens**

53 Voor wat betreft de verwerking van persoonsgegevens door Anneleen, verwijst Anneleen naar haar privacybeleid, hetwelk terug te vinden op [www.anneleenvernaillen.com](http://www.anneleenvernaillen.com) en geacht wordt integraal deel uit te maken van deze algemene voorwaarden. 

54\. Anneleen verwijst in haar portfolio, op de website of andere commerciële documenten naar gerealiseerde projecten of projecten in ontwikkeling. Daarbij worden enkel algemeen gekende gegevens bekendgemaakt zoals de naam, logo, en aard van het project en een adresverwijzing of link naar een website. Klanten die dat wensen kunnen zich niettemin verzetten tegen deze vermeldingen.

**Diversen**

55\. De overeenkomst is onderworpen aan het Belgisch recht. Bij betwisting naar aanleiding van de overeenkomst zijn uitsluitend het vredegerecht van het kanton of de rechtbanken van het arrondissement van de bedrijfszetel bevoegd, tenzij de wet dwingend anders voorschrijft. 

56\. De nietigheid van een (deel van een) bepaling van onderhavige algemene voorwaarden tast de geldigheid van de overige (delen van de) bepalingen niet aan.

57\. De Nederlandse tekst van deze voorwaarden primeert op eventuele vertalingen.

58\. De klant kan zijn overeenkomst of een deel ervan niet overdragen aan derden zonder de uitdrukkelijke schriftelijke toestemming van Anneleen.

59\. De klant verbindt zich er zich toe om gedurende de duurtijd van deze overeenkomst en gedurende een periode van zes (6) maanden na de beëindiging ervan, noch rechtstreeks noch onrechtstreeks, voor eigen rekening of voor rekening van derden, op gelijk welke wijze of vorm een onderaannemer van Anneleen waarmee de klant rechtstreeks contact had tijdens de uitvoering van de overeenkomst af te (laten) werven, mee samen te werken voor gelijke of gelijkaardige opdrachten of dergelijke personen aan te sporen of er toe te bewegen om aan minder gunstige voorwaarden samen te werken met Anneleen. Partijen bevestigen uitdrukkelijk dat, in geval zou komen vast te staan dat deze beperking niet is toegestaan door de toepasselijke wetgeving of rechtspraak, deze beperking niet geacht zal worden nietig of ongeldig te zijn, maar dat ze beperkt zal worden tot zover maximaal toegelaten. Deze clausule zal de beëindiging van de overeenkomst tussen partijen overleven.
